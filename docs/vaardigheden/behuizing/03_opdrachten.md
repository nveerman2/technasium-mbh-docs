# opdrachten

## Opdracht 1: Analyseer 3 bestaande behuizingen

Voordat je zelf gaat ontwerpen, is het waardevol om te kijken hoe bestaande producten zijn opgebouwd. In deze opdracht analyseer je **drie verschillende behuizingen** (bijvoorbeeld een afstandsbediening, een oplader, een gamecontroller, een sensor of ander apparaat) aan de hand van de onderwerpen uit deze handleiding.

**Wat ga je doen?**

Kies drie producten met een duidelijke behuizing en beantwoord per product de volgende vragen:

1. **Wat zit erin?**
    - Wat voor componenten lijken erin te zitten? Hoeveel ruimte nemen ze in?
2. **Hoe is de indeling?**
    - Hoe zijn de onderdelen geplaatst? Compact, verspreid, logisch?
3. **Hoe is de behuizing opgebouwd?**
    - Uit hoeveel delen bestaat de behuizing? Hoe zijn die met elkaar verbonden (schroeven, klikverbinding, gelijmd)?
4. **Welke details vallen op?**
    - Zijn er ribbels, verstevigingen, lipjes, ventilatiegaten of kabeldoorvoeren?
5. **Hoe is de afwerking?**
    - Zijn er afgeronde hoeken, texturen, kleuren of ergonomische vormen?
6. **Hoe wordt rekening gehouden met gebruik?**
    - Is de behuizing makkelijk te openen? Stevig genoeg? Voelt het prettig aan?
7. **Wat vind jij goed of minder goed aan dit ontwerp?**
    - Leg kort uit wat jij zou behouden of verbeteren.


**Eindproduct**  
Maak per product een korte beschrijving met foto's en/of schetsen en beantwoord de vragen. Werk dit uit op papier of digitaal (bijvoorbeeld in een slides‑presentatie of document).

---

## Opdracht 2: Case study — Leer van een ontwerper in actie

In deze opdracht kijk je een video waarin een ontwerper stap voor stap uitlegt hoe hij een behuizing maakt in **Fusion 360**. Je leert hoe hij keuzes maakt in indeling, passing, montage en afwerking. Dit geeft je inzicht in het ontwerpdenken achter een functionele behuizing.

**1. Bekijk de video** — *Etch Sketch Snap Fit Case — Adafruit Industries*

<div style="position: relative; padding-bottom: 56.25%; height: 0; overflow: hidden; max-width: 100%; height: auto;">
  <iframe src="https://www.youtube.com/embed/YPtBLRRF5BM"
          style="position: absolute; top:0; left: 0; width: 100%; height: 100%;"
          frameborder="0"
          allow="accelerometer; autoplay; clipboard-write; encrypted-media; gyroscope; picture-in-picture"
          allowfullscreen>
  </iframe>
</div>

**2. Beantwoord de volgende vragen tijdens of na het kijken:**

- Wat is het doel van de behuizing in dit project?  
- Welke onderdelen moeten erin passen en hoe is de indeling opgelost?  
- Welke ontwerptrucs gebruikt de maker om montage makkelijker te maken?  
- Welke speling en toleranties worden besproken?  
- Hoe worden montagepunten (zoals schroefgaten of snap fits) toegevoegd?  
- Wat doet de maker om het ontwerp sterker of gebruiksvriendelijker te maken?  
- Wat vond jij slim gedaan? Wat zou jij anders aanpakken?  

**3. Reflectie**  
Wat heb je geleerd van deze video dat je kunt toepassen in je eigen ontwerp?

**Eindproduct**  
Schrijf je antwoorden in een kort verslagje. Je mag ook aantekeningen maken in bulletpoints. Zorg dat je concrete voorbeelden noemt uit de video.

---

## Opdracht 3: Parametrische behuizing met threaded inserts

In deze opdracht leer je hoe je een parametrische behuizing ontwerpt in Fusion 360. Je volgt een tutorial waarin je stap voor stap werkt met parameters om afmetingen flexibel te houden en leert hoe je **threaded inserts** (schroefbussen) integreert om onderdelen stevig en herbruikbaar vast te kunnen zetten.

**Deel 1**

<div style="position: relative; padding-bottom: 56.25%; height: 0; overflow: hidden; max-width: 100%; height: auto;">
  <iframe src="https://www.youtube.com/embed/gs4SNZH0aWA"
          style="position: absolute; top:0; left: 0; width: 100%; height: 100%;"
          frameborder="0"
          allow="accelerometer; autoplay; clipboard-write; encrypted-media; gyroscope; picture-in-picture"
          allowfullscreen>
  </iframe>
</div>

**Deel 2**

<div style="position: relative; padding-bottom: 56.25%; height: 0; overflow: hidden; max-width: 100%; height: auto;">
  <iframe src="https://www.youtube.com/embed/FeCzb8eVsRw"
          style="position: absolute; top:0; left: 0; width: 100%; height: 100%;"
          frameborder="0"
          allow="accelerometer; autoplay; clipboard-write; encrypted-media; gyroscope; picture-in-picture"
          allowfullscreen>
  </iframe>
</div>


---

## Opdracht 4: Behuizing met snap fit cover

In deze opdracht volg je een tutorial om een behuizing te ontwerpen met een **snap fit** deksel. Je leert hoe je slimme klikverbindingen maakt zodat je geen schroeven nodig hebt, en je oefent met het ontwerpen van lipjes, uitsparingen en toleranties die belangrijk zijn voor een goede passing.

<div style="position: relative; padding-bottom: 56.25%; height: 0; overflow: hidden; max-width: 100%; height: auto;">
  <iframe src="https://www.youtube.com/embed/E0NVC8xhf3I"
          style="position: absolute; top:0; left: 0; width: 100%; height: 100%;"
          frameborder="0"
          allow="accelerometer; autoplay; clipboard-write; encrypted-media; gyroscope; picture-in-picture"
          allowfullscreen>
  </iframe>
</div>

---

## Opdracht 5: Eigen behuizing ontwerpen

In deze opdracht ga je zelfstandig een behuizing ontwerpen voor je eigen project. Je past de vaardigheden toe die je hebt geleerd: werken met parameters, slim omgaan met toleranties, en nadenken over montage en gebruik. Je maakt een ontwerp dat past bij de onderdelen en het gebruik van jouw product.
